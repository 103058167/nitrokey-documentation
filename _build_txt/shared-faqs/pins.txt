Q:

 Qual è la lunghezza massima del PIN?
   Nitrokey usa i PIN invece delle password. La differenza principale
   è che l'hardware limita la quantità di tentativi a tre mentre un
   limite non esiste per le password. Per questo motivo, un PIN breve
   è ancora sicuro e non è necessario scegliere un PIN lungo e
   complesso.

   I PIN di Nitrokey Storage possono essere lunghi fino a 20 cifre e
   possono essere composti da numeri, caratteri e caratteri speciali.
   Nota: Quando si usa GnuPG o OpenSC, si possono usare PIN lunghi 32
   caratteri ma non sono supportati da Nitrokey App.

Q:

 A cosa serve il PIN utente?
   Il PIN utente è lungo almeno 6 cifre e viene usato per accedere al
   contenuto della Nitrokey. Questo è il PIN che userai molto nell'uso
   quotidiano, ad esempio per decriptare i messaggi, per sbloccare il
   tuo storage criptato (solo NK Storage) ecc.

   Il PIN utente può avere fino a 20 cifre e altri caratteri (per
   esempio alfabetici e speciali). Ma dato che il PIN utente viene
   bloccato non appena vengono fatti tre tentativi di PIN errati, è
   sufficientemente sicuro avere solo un PIN di 6 cifre. Il PIN di
   default è 123456.

Q:

 A cosa serve il PIN dell'amministratore?
   Il PIN dell'amministratore è lungo almeno 8 cifre e viene usato per
   cambiare i contenuti/impostazioni di Nitrokey. Questo significa che
   dopo aver inizializzato la Nitrokey probabilmente non avrete
   bisogno di questo PIN troppo spesso (ad esempio se volete
   aggiungere un'altra password alla cassaforte di Nitrokey Pro o
   Nitrokey Storage).

   Il PIN amministrativo può avere fino a 20 cifre e altri caratteri
   (per esempio alfabetici e speciali). Ma dato che il PIN
   amministrativo viene bloccato non appena vengono fatti tre
   tentativi di PIN errati, è sufficientemente sicuro avere solo 8
   cifre di PIN. Il PIN di default è 12345678.
